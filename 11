দফায় দফায় সংঘর্ষের পর বুধ এবং বৃহস্পতিবার ঢাকা সিটি কলেজ বন্ধ ঘোষণা করা হয়েছে

চার ঘণ্টা ধরে চলমান ঢাকা কলেজ ও সিটি কলেজ শিক্ষার্থীদের মধ্যে সংঘর্ষ অবশেষে থেমেছে। এখন উভয় কলেজের শিক্ষার্থীরা সড়ক ছেড়ে ক্যাম্পাসে অবস্থান করছেন। এর আগে দুপুর পৌনে ১২টা থেকে রাজধানীর দুই কলেজের শিক্ষার্থীদের মধ্যে সংঘর্ষের সূত্রপাত। প্রথমে ঢাকা কলেজের একদল শিক্ষার্থী সিটি কলেজে গিয়ে হামলা চালায়। এ সময় ঢাকা কলেজের শিক্ষার্থীরা সিটি কলেজে হামলা চালিয়ে কলেজটির নামফলক খুলে নিয়ে আসে। 

পূর্বশত্রুতার জেরে ঘটা এই সংঘর্ষের ঘটনায় উভয় কলেজের বেশ কয়েকজন শিক্ষার্থী ঢাকা মেডিকেল কলেজ হাসপাতালে চিকিৎসাধীন। আইনশৃঙ্খলা বাহিনী, শিক্ষকদের প্রচেষ্টায় সবশেষ সংঘর্ষের অবসান ঘটে।
