সম্প্রতি বাংলাদেশেও হিন্দুত্ববাদীরা ভারতের ন্যায় 'লাভ জিহাদ' নামক নাটক সাজানো শুরু করেছে । বৈছাআ পল্লবী থানার সিনিয়র যুগ্ন আহ্বায়ক ও রাজধানীর বেসরকারী বিশ্ববিদ্যালয় ‌বিএইবিটি'র শিক্ষার্থী দ্রুব আজিম ও তাঁর স্ত্রী আদ্রিতা আজাদ রিতি বংশপরম্পরায় ও জন্ম সূত্রে মুসলিম। যেটা তারা নিজেরাই একাধিক বার তাদের ফেসবুক পোস্টে নিশ্চিত করেছে। অথচ দ্রুব আজিমের স্ত্রীকে কথিত হিন্দু নারী সাজিয়ে, "লাভ জিহাদে"র ফাঁদে পড়ে মুসলিম স্বামীর নিকট নির্যাতনের শিকার হয়েছে বলে মিথ্যা প্রচারণা চালানো হয়েছে বাংলাদেশের একাধিক হিন্দুত্ববাদী আইডি/পেইজ থেকে। মূলত আদ্রিতা আজাদ রিতির কিছুদিন পূর্বের সড়ক দুর্ঘটনায় ছবিটি তারা হিন্দু নারীকে মুসলিম স্বামীর নির্যাতনের ছবি বলে চালিয়ে দিয়েছে‌। এই প্রোপাগান্ডাগুলো এতদিন ভারতীয় বিভিন্ন কট্টর হিন্দুত্ববাদী আইডি/পেইজ থেকে করা হতো। 

এদিকে এই ঘটনা নিয়েই গত কয়েকদিন ধরে ভারতীয় হিন্দুত্ববাদীরা অনলাইনে ব্যাপক প্রোপাগান্ডা ছড়ায়। যেটা ভারতের শীর্ষস্থানীয় ফ্যাক্ট-চেকার মোহাম্মদ জুবায়ের দ্বারা পরিচালিত নির্ভরযোগ্য ফ্যাক্ট-চেকিং প্রতিষ্ঠান অল্টনিউজ এটা নিয়ে বিস্তারিত ফ্যাক্টচেক (https://www.altnews.in/victim-of-love-jihad-no-woman-with-bruised-eye-in-viral-pic-is-a-bangladeshi-muslim-who-met-with-an-accident/) করেছে।
